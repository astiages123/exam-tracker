# Medeni Hukuk

## Başlangıç Hükümleri

### Hukukun Kaynakları

**Yazılı (Asli) Kaynaklar**: "Normlar Hiyerarşisi"ne (soyuttan somuta) göre sıralanır ve uygulanır. Alt basamak, üst basamağa aykırı olamaz.

- Anayasa (En üst norm)

- Kanun = OHAL CBK = Milletlerarası Antlaşmalar

- Cumhurbaşkanlığı Kararnamesi (Olağan dönem)

- Yönetmelik

- Adsız Düzenleyici İşlemler (Genelge, Tebliğ, Yönerge vb.)

- İçtihadı Birleştirme Kararları (Yazılı kaynak statüsündedir ve bağlayıcıdır.)

**Yazısız (Tali) Kaynaklar (Örf ve Adet Hukuku):** Şayet somut olaya uygulanacak yazılı bir hüküm yoksa "Kanun Boşluğu" mevcuttur. Hâkim bu durumda örf ve âdet hukukuna bakar.

- **Maddi Unsur**: Sürekli tekrarlanıyor olması.

- **Manevi Unsur:** Genel inanış (Toplumun buna uyulması gerektiğine inanması).

- **Hukuki Unsur:** Yazılı hukuk kurallarına aykırı olmaması (Devlet desteği/müeyyidesi).

- **Önemli**: Eğer Örf ve Adet Hukuku’nda da kural yoksa, artık "Hukuk Boşluğu" vardır. Bu durumda hâkim, hukuk yaratır.

**Yardımcı Kaynaklar**: Hâkim karar verirken bu kaynaklardan faydalanabilir ancak bunlara uymak zorunda değildir (Bağlayıcı değildir).

- **Bilimsel Görüşler (Doktrin/Öğreti):** Hukuk bilginlerinin görüşleri.

- **Yargı Kararları (İçtihatlar):** Mahkemelerin daha önce verdiği emsal kararlar.

  - **İstisna**: Yargıtay İçtihatı Birleştirme Kararları (İBK) bağlayıcıdır, kanun hükmündedir (Asli kaynağa girer).

### Kanun Boşluk Türleri

**Kural İçi Boşluk (Bilinçli):** Kanun koyucunun bile isteye bıraktığı boşluktur. Türk Medeni Kanun’u Madde 4’e göre hâkim bu boşluğu takdir yetkisini kullanarak dol-durur.

**Kural Dışı Boşluk (Bilinçsiz):** İhmal, unutma ya da sonradan ortaya çıkan gelişmeler neticesinde oluşan kanun boşluklarıdır.

- **Açık (Gerçek) Boşluk**: Konu hakkında hiçbir düzenleme yoktur. Hâkim örf ve âdet hukukuna bakar ancak burada da yoksa hukuk boşluğu oluşur ve hâkim kural yaratır.

- **Örtülü (Gerçek Olmayan) Boşluk**: Bir kanun hükmü vardır ancak somut bir olaya uygulanması adaletsizlik doğuracaktır. Gerçek bir boşluk değildir. Hâkim farklı bir karar vermez çünkü çözüm yasama organındadır. Bu yüzden buna yasama boşluğu da denmektedir.

### Dürüstlük

- Makul, ortalama bir insan gibi davranma gerekliliğini ön görür.

- Hâkim re’sen (kendiliğinden) dikkate alır.

- Buna göre tarafların öne sürmesine gerek yoktur.

- Dürüstlük kuralına aykırılık “hakkın kötüye kullanımı” anlamına gelir.

- Olay zarar görüp görmeme değildir, ayrı bir şekilde bundan bağımsız değerlendirilir.

### İyiniyet

- Hukukun mazur gördüğü bilgisizlik halidir.

- İyiniyetin varlığı karinedir.

- Yani kanunen herkes iyiniyetli sayılır.

- İspat yükü karşı taraftadır.

- Beklenen özeni göstermeyen kimse iyiniyet iddiasında bulunamaz.

- Kanunun iyiniyeti koruduğu hallerde geçerlidir.

- Yani kanunda özel bir hüküm olmalıdır.

### İyinyetin Eşya Hukukunda Korunduğu Haller

**Taşınırın Elden Rızayla Çıkması (Emin Sıfatıyla Zilyet)**

- Üçüncü Kişinin iyiniyeti tam korunur. Mülkiyetini kazanır.

- Zarar Üçüncü Kişiden değil, sözleşemeye taraf olan İkinci Kişiden tahsil edilir.

**Taşınır Elden Rıza Dışıyla Çıkmışsa**

- Üçüncü Kişinin iyiniyeti korunmaz.

- Üçüncü Kişiye karşı 5 yıl içinde taşınır davası açılır.

- İkinci Kişiye (kötü niyetliye) karşı taşınır davası ise her zaman açılır.

- Zaman aşımı gerçekleşmedikçe mülkiyet değişmez.

**İstisnalar**

- Kısmi Koruma: Ticaretin güvenliği esasıyla, Üçüncü Kişi bu malı benzer eşyaların satıldığı bir yerden veya açık artırmadan aldıysa iyiniyeti korunur ve mülkiyet ona geçer. Kişi, Üçüncü Kişiden bu malı yalnızca bedelini ödeyerek alabilir.

- Tam Koruma: Para ya da hamiline yazılı senetler söz konusuysa Üçüncü Kişinin iyiniyeti tam korunur ve tam mülkiyete sahip olur.

### Hâkimin Takdir Yetkisi

- Genellikle "Kural İçi Boşluk" (Bilinçli boşluk) hallerinde devreye girer.

- Hâkim keyfi değil; hukuka ve hakkaniyete (adalete) uygun karar vermelidir.

- Nafaka miktarı belirleme, manevi tazminat tutarı belirleme gibi durumlar.

### Genel Nitelikli Hükümler

- Söz konusu mesele için diğer kanunlarda özen hüküm bulunmamalı.

- Uygulanacak özel hukuk ilişkisinin niteliğine aykırı olmamalı.

### İspat Yükü

- Kanunda aksine bir hüküm bulunmadıkça, taraflardan her biri, hakkını dayandırdığı olguların varlığını ispatla yükümlüdür.

- **İstisnalar**: İstisna durumunda iddia sahibi ispatla yükümlü değildir, karşı taraf buna itiraz ediyorsa ispatla yükümlüdür.

  - Hâkim huzurunda kabul edilen hususlar (ikrar).

  - Hayatın olağan akışına uygun hususlar (fiili karine).

  - Herkesçe bilinen olgular.

  - İddia resmi bir sicil ve senede dayanıyorsa (adi karine).

  - Çünkü bu belgeler doğru kabul edilen kanıtlardır

  - İspatını bir karineye dayandırıyorsa.

- **Karineler**: Varlığını bilinen olay ve olgulardan hareket ederek varlığı bilinmeyen olay ve olgular hakkında sonuca varmak, çıkarsamada bulunmaktır. Aksi iddia edilmedikçe kesin deliller olarak kabul edilirler, yani hükme esas alınırlar.

| **Adi Karineler** | **Kesin Karineler** |
|:--:|:--:|
| **Tanım**: Aksi ispat edilebilen, çürütülebilen karinelerdir. | **Tanım**: Aksi ispat edilemeyen, kanuni bir varsayımın mutlak kabul edildiği karinelerdir. |
| İyiniyet Karinesi | Analık Karinesi |
| Masumiyet Karinesi | Yerleşim Yeri Karinesi |
| Kusur Karinesi | Aleniyet Karinesi (Tapu sicili vb.) |
| Ölüm Karinesi | İcazet Karinesi |
| Birlikte Ölüm Karinesi | Tüzel Kişi Tacirin Ticari İş Karinesi |
| Gaiplik Karinesi |  |
| Babalık Karinesi |  |
| Gerçek Kişi Tacirin Ticari İş Karinesi |  |

### Resmî Belgelerle İspat

- Resmî sicil ve senetler, belgeledikleri olguların doğruluğuna kanıt oluşturur.

- İkiye ayrılır:

| **Resmi Siciller** | **Belgeye Resmiyet Veren Organlar** |
|:--:|:--:|
| **Nüfus Sicili**: Kişilerin kimlik ve aile bilgilerinin tutulduğu sicil. | **Noter**: Sözleşmelere ve belgelere resmiyet kazandıran temel makam. |
| **Vakıf Sicili:** Vakıfların tescil edildiği merkezi sicil. | **Sulh Hukuk Hâkimi:** Belirli davalarda ve onay süreçlerinde yetkili yargı organı. |
| **Tapu Sicili**: Taşınmazların hukuki durumunu gösteren kayıtlar. | **Tapu Memuru**: Taşınmaz satış ve tescil işlemlerine resmiyet veren görevli. |
| **Hayvan Rehin Sicili**: Ticari işletme rehini kapsamındaki kayıtlar. | **Mahkemeler**: İlamlar ve kararlar yoluyla belgelere kesinlik kazandıran kurum. |
| **Trafik Sicili:** Araçların mülkiyet ve teknik bilgilerinin kaydı. | **Evlendirme Memuru**: Evlilik akdine resmiyet veren makam. |

## Gerçek Kişiler

### Özel Hukuk Hakları

Hak, hukuk düzeninin kişilere tanımış olduğu ve kullanımı konusunda kişinin yetkili kılındığı menfaatlerdir.

**İleri Sürülebileceği Çevreye Göre**

- **Mutlak Haklar**: Herkese karşı ileri sürülebilir.

- **Mallar Üzerinde**: Mülkiyet (Eşya), Telif/Patent (Fikri).

- **Kişiler Üzerinde**: Kişilik hakları (Vücut bütünlüğü vb.), Velayet/Vesayet.

- **Nisbi (Şahsi) Haklar**: Sadece hukuki ilişkinin tarafına (borçluya) karşı ileri sürülebilir (Alacak hakkı).

> **Konularına Göre**

- **Malvarlığı Hakları**: Parayla ölçülebilen (Mülkiyet, Alacak).

- **Şahıs Varlığı Hakları**: Parayla ölçülemeyen manevi değerler (Kişilik hakları).

- **Devredilebilmelerine Göre**

- **Devredilebilen**: Mülkiyet, Alacak, Fikri haklar.

- **Devredilemeyen**: Kişilik hakları, İntifa, Sükna (oturma), Nafaka (muaccel olmamış), Velayet.

> **Hukuki Etkilerine Göre (Yenilik Doğuran Haklar):**

- Tek taraflı irade beyanıyla yeni bir hukuksal durum yaratan haklardır. Kullanılınca sona ererler (tüketilirler).

- **Kurucu**: Sözleşme kabulü, Alım hakkı, Tanıma

- **Değiştirici**: Ayıplı malı değiştirme, Seçimlik borçta seçim yapma.

- **Bozucu**: Fesih, İstifa, Azil, Boşanma, Mirasın reddi.

### Kişi Kavramı

Hukuk düzeni tarafından kendilerine hak tanınan ve borç yüklenebilen varlıklara kişi denir. Kişilik, biyolojik veya doğal bir durum değil; tamamen hukuki bir statüdür.

**Kişiliğin Kapsamı**

Kişilik kavramı hukukta iki farklı perspektifle ele alınır:

- **Dar Anlamda Kişilik:** Sadece Hak Ehliyetini (haklara ve borçlara sahip olabilme iktidarını) ifade eder.

- **Geniş Anlamda Kişilik:** Hak ehliyetinin yanı sıra; fiil ehliyetini, kişisel durumları (ad, soyad, yerleşim yeri vb.) ve kişilik haklarını kapsayan bütüncül bir kavramdır.

> **Kişi Türleri**

Gerçek ve Tüzel kişiler olmak üzere ikiye ayrılır.

- **Gerçek Kişiler**: Sadece insanlardır. Tam ve sağ doğmak şartıyla ana rahmine düştüğü andan itibaren hak ehliyetini kazanırlar.

- **Tüzel Kişiler**: Belirli bir amacı gerçekleştirmek üzere bağımsız bir varlık şeklinde örgütlenmiş kişi veya mal topluluklarıdır (Örn: Dernekler, Vakıflar, Şirketler, Devlet).

### Gerçek Kişiliğin Kazanılması ve Sona Ermesi

**Gerçek Kişiliğin Kazanılması**

> Gerçek kişilik, iki aşamalı bir mantıkla değerlendirilir:

- **Asıl Kural (Kişiliğin Başlangıcı):** Kişilik, çocuğun sağ ve tam doğumuyla başlar.

- **Hak Ehliyetinin Başlangıcı**: Çocuk sağ doğmak koşuluyla, ana rahmine düştüğü andan itibaren hak ehliyetine sahip olur. Bu durum geçmişe etkili (geriye yürür) bir koruma sağlar.

> **Gerçek Kişiliğin Sona Ermesi**
>
> Gerçek kişilik üç temel durum ve bunlara eklenen özel bir karine ile sona erer:

- **Ölüm**

Kişiliği sona erdiren doğal ve hukuki olaydır.

- **Haklar ve Borçlar**: Kişiliğe sıkı sıkıya bağlı haklar (manevi haklar vb.) sona erer; ancak malvarlığına ilişkin hak ve borçlar mirasçılara geçer.

- **Dava Durumu**: Ölenin şerefine yönelik "yeni" dava açılamaz; ancak sağlığında açtığı davalar mirasçılarca devralınabilir.

- **Hukuki Statü**: Ceset bir "eşya" değildir. Üzerinde mülkiyet kurulamaz; sadece yasal sınırlar dahilinde (organ bağışı, kadavra kullanımı) tasarruf edilebilir.

<!-- -->

- **Ölüm Karinesi**

Ceset bulunamamasına rağmen, kişinin ölümüne kesin gözüyle bakılacak bir durumda (deprem, uçak patlaması, göçük vb.) kaybolmasıdır.

- **Yetki**: Mahkeme kararına gerek yoktur. O yerin en büyük Mülki Amiri (Vali veya Kaymakam) tarafından kütüğe ölü kaydı düşülür.

- **Sonuç**: Tıpkı ölüm gibi sonuç doğurur; kişilik derhal sona erer.

<!-- -->

- **Gaiplik (Gaiplik Karinesi)**

Kişinin ölümüne kesin gözüyle bakılamayan ancak ölüm tehlikesi içinde kaybolduğu veya kendisinden uzun süre haber alınamadığı durumlardır.

- **Süreler**: Ölüm Tehlikesi İçinde

  - **Kaybolma**: Olay tarihinden itibaren 1 yıl.

  - **Uzun Süre Haber Alınamama:** Son haber tarihinden itibaren 5 yıl.

- **Usul**: Kişinin yerleşim yerindeki Sulh Hukuk Mahkemesi karar verir. Hâkim ilan verir; ilk ilandan itibaren en az 6 ay beklenir.

- **Evlilik Durumu**: Evlilik kendiliğinden sona ermez. Eş ya gaiplik davasıyla birlikte ya da sonradan Aile Mahkemesi’ne başvurarak evliliğin feshini istemelidir.

- **Miras ve Teminat**: Mirasçılar malları teslim alabilir ancak gaibin dönme ihtimaline karşı teminat göstermek zorundadırlar:

  - **Ölüm tehlikesinde**: 5 yıl.

  - **Haber alınamamada**: 15 yıl.

  - **Üst sınır**: Gaip 100 yaşına varana kadar.

<!-- -->

- **Birlikte Ölüm Karinesi**

Birden çok kişiden hangisinin önce veya sonra öldüğünün tayin edilemediği durumlarda uygulanır.

- **Kural**: Hepsi aynı anda ölmüş sayılır.

- **Miras Etkisi**: Aynı anda ölmüş sayılanlar birbirlerine mirasçı olamazlar.

- **Kapsam**: Ölümlerin aynı olayda (örneğin aynı kazada) gerçekleşmesi zorunlu değildir.

### Gerçek Kişinin Ehliyetleri

**Hak Ehliyeti (Pasif, Eyleme gerek yok)**

Kişilerin hak ve borçlara sahip olabilme yeteneğidir. Kişi, bu ehliyeti kullanmak için herhangi bir çaba sarf etmek zorunda değildir.

- **Kazanılması**: Tam ve sağ doğmak şartıyla, ana rahmine düşüldüğü andan itibaren kazanılır.

- **Temel İlkeleri**:

  - **Genellik**: Din, dil, ırk veya cinsiyet fark etmeksizin tüm insanlar hak ehliyetine sahiptir.

  - **Eşitlik**: Herkes, hukuk sınırları içinde aynı haklara ve borçlara sahip olma konusunda eşittir.

**Fiil Ehliyeti (Aktif, Eylem gerekli)**

Bir kimsenin kendi işlemleriyle haklar kazanabilmesi ve borç altına girebilmesi ehliyetidir. Fiil ehliyetine sahip olmak için 3 temel şartın bir arada bulunması gerekir:

- **Ayırt Etme Gücü (Mümeyyiz Olmak)**

  - Yaptığı eylemlerin sebep ve sonuçlarını anlama yeteneğidir. Aşağıdaki durumlar ayırt etme gücünü ortadan kaldırır:

  - **Engelleyen Durumlar**: Yaş küçüklüğü, akıl hastalığı/zayıflığı, sarhoşluk veya benzeri geçici nedenler.

- **Ergin Olmak (Reşit Olmak)**

Hukuken "ergin" kabul edilmek üç şekilde gerçekleşir:

| **Erginlik Türü** | **Şartlar / Detaylar** |
|:--:|:--:|
| **Normal Erginlik** | 18 yaşın doldurulmasıyla kendiliğinden kazanılır. |
| **Evlenme ile Erginlik** | Olağan evlenme yaşı 17, olağanüstü 16'dır. Boşansa dahi bu statü kaybedilmez. |
| **Yargısal Erginlik** | 15 yaşını dolduran küçüğün; kendi isteği ve veli rızasıyla Asliye Hukuk Mahkemesi kararıyla ergin kılınmasıdır. |

- **Kısıtlı Olmamak**

Ergin bir kişinin, kanunda sayılan sebeplerle fiil ehliyetinin mahkeme kararıyla sınırlandırılmasıdır.

- Kısıtlanma Sebepleri: Akıl hastalığı, savurganlık, alkol/uyuşturucu bağımlılığı, kötü yaşam tarzı.

- Hapis Cezası: 5 yıl ve üzeri cezalarda "korunma gerekliliği" varsa kısıtlanır. 5 yıl altı ancak kendi isteğiyle mümkündür.

- İstek Üzerine: Yaşlılık, engellilik veya ağır hastalık durumlarında kişi talep edebilir.

<!-- -->

- **Önemli Usul Notları**

  - **Görevli Mahkeme**: Kısıtlama kararları ve vesayet işlerinde görevli mahkeme Sulh Hukuk Mahkemesi'dir. (Sulh Ceza değil).

  - **İlan ve İyiniyet**: Kısıtlama kararı kesinleşince yerleşim yeri ve nüfusa kayıtlı olduğu yerde ilan edilir. İlandan önce, durumdan haberdar olmayan iyiniyetli üçüncü kişilerin yaptığı işlemler korunur.

  - **Geri Alınamazlık**: Yargısal erginlik kararı (Kazai Rüşt) verildikten sonra kural olarak geri alınamaz.

### Fiil Ehliyetinin Görünümleri

Fiil ehliyeti, bir kişinin kendi eylemleriyle hukuki sonuçlar yaratabilme gücüdür. Bu güç üç temel alanda kendini gösterir:

- **Hukuki İşlem Ehliyeti**: Kişinin kendi iradesiyle sözleşme yapması veya mülkiyet devretmesi gibi hukuki sonuç doğuran işlemler yapabilmesidir.

- **Haksız Fiil Sorumluluğu**: Hukuka aykırı bir eylemle başkasına zarar veren kişinin, bu zararı tazmin etmekle sorumlu tutulmasıdır. Bunun için ayırt etme gücü olması şarttır.

- **Dava Ehliyeti**: Kişinin mahkemelerde bizzat veya vekili aracılığıyla dava açabilme veya kendisine açılan davada savunma yapabilme yeteneğidir.

### Fiil Ehliyetine Göre Gerçek Kişilerin Sınıflandırılması

**Tam Ehliyetliler**

Ayırt etme gücüne sahip, ergin (reşit) ve kısıtlanmamış olanlar bireylerdir.

- Yetki: Fiil ehliyetinin tüm unsurlarını (işlem, sorumluluk, dava) tam olarak kullanırlar.

**Sınırlı Ehliyetliler**

Aslında tam ehliyetli olma şartlarını taşırlar (yani ayırt etme gücüne sahip, ergin ve kısıtlanmamışlardır) ancak belirli sebeplerle (korunma veya aile birliği) bazı işlemleri yapmaları sınırlandırılmıştır.

- Yasal Danışman Atananlar: Kişinin malvarlığını korumak adına atanır. Aşağıdaki işlemlerde yasal danışman onayı şarttır, aksi halde işlem askıda hükümsüz sayılır:

- Dava açma ve sulh olma.

- Taşınmaz alımı, satımı ve rehnedilmesi.

- Kıymetli evrak (çek, senet) işlemleri.

- Ödünç (borç) alma ve verme; ana parayı tahsil etme.

- Kefil olma ve vakıf kurma.

- Evli Kişiler: Aile konutu ve eşin rızasına bağlı işlemler (Kefalet, aile konutu satışı vb.) nedeniyle bu kategoride değerlendirilirler.

**Sınırlı Ehliyetsizler**

Ayırt etme gücüne sahip olmalarına rağmen, ergin olmadıkları veya kısıtlandıkları için tam yetkili değillerdir. Ayırt etme gücü olan küçükler (veli denetiminde) ve ayırt etme gücü olan kısıtlılar (vasi denetiminde) olanlar.

- **Tek Başına Yapabilecekleri İşlemler (Serbest Alan)**

  - **Şahsa Sıkı Sıkıya Bağlı Haklar:** Boşanma davası, nişanı bozma, vasiyetname yapma (15 yaş üstü).

  - **Karşılıksız Kazandırmalar:** Kendisine yapılan bağışı kabul etme.

  - **Temsilci Olarak İşlem Yapma**: Başkası adına vekil olarak hareket etme.

  - **Serbest Mallar**: Kendi harçlıkları veya yönetimi kendilerine bırakılmış mallar üzerinde tasarruf.

    - **Meslek ve Sanat**: Şayet izin verilmişse ele edilen kazançlar serbest mallara girer.

- **İzne Tabi İşlemler**

İzin (önceden) veya icazet (sonradan) yoksa işlem "Tek Taraflı Bağlamazlık" (askıda geçersizlik) hükmündedir.

- Şahsa sıkı sıkıya bağlı bazı haklar izne tabidir.

- Kendilerini borç altına sokan işlemlerdir.

<!-- -->

- **Yasak İşlemler (Temsilci İzniyle Bile Yapılamaz)**

Kanun, sınırlı ehliyetsizi korumak için bu işlemleri kesin olarak yasaklamıştır:

- Kefil olma.

- Önemli bağışlamalarda bulunma.

- Vakıf kurma.

- Rekabet yasağı sözleşmesi yapma.

- Kooperatif üyeliği

- Miras sözleşmesinde ölüme bağlı tasarrufta bulunan tarafta yer alamazlar.

<!-- -->

- **Tam Ehliyetsizler**

Ayırt etme gücüne sahip olmayan bireylerdir, diğer şartlara bakılmamaktadır.

- **Hukuki İşlemler Bakımından Durum**

  - **Kural**: Yaptıkları hukuki işlemler kural olarak kesin hükümsüzdür (batıldır).

  - **İstisnalar (Geçerli Sayılan Haller):**

    - **Evlilik**: İptal edilinceye kadar geçerli bir evliliğin sonuçlarını doğurur.

    - **Ölüme Bağlı Tasarruflar (ÖBT):** Vasiyetname gibi işlemler iptal edilinceye kadar geçerli sayılır.

    - **İşleme Eser Sahipliği**: Hukuki tağyir yoluyla işleme eserlere malik olabilirler.

    - **Dürüstlük Kuralı**: Geçersizliği ileri sürmenin dürüstlük kuralına aykırı olduğu durumlarda işlem geçerli kabul edilebilir. Sebepsiz Zenginleşme: Bu yolla kazanımda bulunabilirler.

    - **Vekaletsiz İş Görme**: Bu durumda borçlu olabilirler.

- **Kanuni Temsilci İçin Dahi Yasak İşlemler**: Tam ehliyetsiz adına kanuni temsilcisi (veli veya vasi) dahi aşağıdaki işlemleri yapamaz:

  - Kefil olma.

  - Önemli bağışlarda bulunma.

  - Vakıf kurma.

  - Rekabet yasağı sözleşmesi yapma.

  - Kooperatife üye olma.

  - Mutlak anlamda şahsa sıkı sıkıya bağlı hakların kullanımı.

- **Haksız Fiillerden Sorumluluk**: Ayırt etme gücü olmayanlar, kural olarak haksız fiillerinden ötürü sorumlu tutulamazlar.

  - **İstisnalar ve Özel Durumlar:**

    - **Kusursuz Sorumluluk**: Hakkaniyet gereği (TMK m. 65) veya diğer kusursuz sorumluluk hallerinde sorumlu tutulabilirler.

    - **Geçici Kayıp:** Ayırt etme gücünü geçici olarak (alkol, ilaç vb.) kaybeden kişi, bu sırada verdiği zararları gidermekle yükümlüdür.

    - **Kurtuluş Kanıtı**: Eğer kişi ayırt etme gücünü kaybetmede kendi kusuru olmadığını ispat ederse sorumluluktan kurtulur.

### Kişilik Hakları

Kişilik hakları; kişinin toplum içindeki yerini, fiziksel varlığını ve ekonomik özgürlüğü-nü koruyan hakların bütünüdür. Üç ana başlıkta incelenir:

- **Maddi Bütünlük (Fiziki Varlıklar)**

Kişinin bedensel varlığı üzerindeki haklarıdır.

- **Yaşama Hakkı**: Kişiliğin temelidir.

- **Vücut Bütünlüğü**: Organ ve dokuların dokunulmazlığı.

- **Sağlık**: Fiziksel ve ruhsal tam iyilik hali.

<!-- -->

- **Manevi Bütünlük (Manevi Varlıklar)**

Kişinin toplum içindeki saygınlığını ve iç dünyasını koruyan değerlerdir.

- **Şeref ve Haysiyet**: Kişinin onuru ve toplumdaki itibarı.

- **İsim**: Kişiyi diğer bireylerden ayıran ad ve soyadı.

- **Ses ve Görüntü**: Kişinin rızası dışında sesinin kaydedilmesi veya fotoğrafının paylaşılmasına karşı koruma sağlar.

- **Özel Hayat ve Sırlar**: Kişinin gizli kalmasını istediği özel alanları.

<!-- -->

- **İktisadi Bütünlük (Ekonomik Varlıklar)**

Kişinin ekonomik faaliyetlerini ve mali geleceğini belirleme yetkisidir.

- **Ticari Faaliyette Bulunma Özgürlüğü**: Kişinin dilediği alanda ekonomik girişimde bulunabilmesi.

- **Mesleki İtibar**: Mesleğini icra ederken sahip olduğu güvenilirlik.

- **Önemli Not:** Kişilik hakları; devredilemez, vazgeçilemez ve miras yoluyla geçmez. Bu haklara yapılan saldırılar karşısında Saldırıya Son Verilmesi, Saldırının Önlenmesi veya Tespit davaları açılabilir.

### Kişiliğin Korunması

Kişiliğin korunması, Türk Medeni Kanunu kapsamında "İçe Karşı Koruma" ve "Dışa Karşı Koruma" olmak üzere iki ana eksende ele alınır.

**İçe Karşı Koruma**

Kişinin bizzat kendi özgürlüğünden ve haklarından vazgeçmesine karşı sağlanan korumadır.

- **Hak ve Fiil Ehliyeti**: Hiç kimse hak ve fiil ehliyetinden kısmen dahi olsa vazgeçemez.

- **Özgürlüklerin Korunması**: Hiç kimse özgürlüklerinden vazgeçemez veya onları hukuka ya da ahlaka aykırı olarak sınırlayamaz.

**Dışa Karşı Koruma**

Dışarıdan gelen, hukuka aykırı saldırılara karşı açılan davalarla sağlanan korumadır. Bu kapsamda başvurulabilecek dava türleri şunlardır:

- **Saldırıya Son Verme Davası**: Halen devam etmekte olan bir saldırı bulunmalıdır.

- **Önleme Davası**: Henüz bir saldırı başlamamış ancak yakın ve ciddi bir saldırı tehlikesi mevcut olmalıdır.

- **Tespit Davası**: Sona ermiş bir saldırının etkileri halen devam ediyorsa açılır.

- **Tazminat Davası**: Saldırı sonucunda bir zarar meydana gelmiş olmalıdır. Kendi içinde ikiye ayrılır:

  - **Maddi Tazminat Davası**: Fiili zarar veya yoksun kalınan kârın tazmini için açılır.

  - **Manevi Tazminat Davası**: Duyulan acı, hüzün ve kederin telafisi için açılır.

- **Vekaletsiz İş Görmeye Dayalı Alacak Davası**: Kişilik hakkına saldırı yoluyla elde edilen kazancın iadesi amacıyla açılır.

- **Önemli Bilgi**: İçe karşı koruma (TMK m. 23), kişinin kendi kendine karşı hukuk düzenince korunmasıyken; dışa karşı koruma (TMK m. 24 ve 25), üçüncü kişilerin müdahalelerini engellemeyi amaçlar.

### Hukuka Uygunluk

Hukuka aykırı görülen bir eylemi, belirli şartlar altında hukuka uygun hale getiren ve failin tazminat sorumluluğunu ortadan kaldıran hallerdir.

**Kanunda Düzenlenen Temel Haller**

- **Meşru Müdafaa (Haklı Savunma):** Kişinin kendisine veya başkasına yönelen, gerçekleşen ya da gerçekleşmesi kaçınılmaz olan haksız bir saldırıyı defetmek amacıyla yaptığı orantılı müdahaledir.

- **Zaruret Hali (Izdırar Hali):** Bir kimsenin kendisini veya başkasını açık ve yakın bir zarar tehlikesinden kurtarmak için, bu tehlikeyle ilgisi olmayan üçüncü bir kişinin malvarlığına zarar vermesidir.

  - **Not**: Burada "Fedakarlığın Denkleştirilmesi" ilkesi gereği, hâkim hakkaniyete göre tazminata hükmedebilir.

- **Kendi Hakkını Korumak (Kuvvet Kullanma):** Bir hakkın korunması için resmi makamların müdahalesinin zamanında sağlanamadığı ve kuvvet kullanılmadığı takdirde hakkın kaybolacağı veya kullanılmasının zorlaşacağı durumlarda başvurulan istisnai yoldur.

**Üstün Nitelikli Yararlar ve Rıza**

- **Zarar Görenin Rızası**: Kişinin, üzerinde tasarruf edebileceği bir hakkına zarar verilmesine önceden ve hukuka uygun şekilde onay vermesidir. (Örn: Tıbbi müdahale öncesi alınan onam).

- **Üstün Nitelikli Kişisel Yarar**: Failin veya üçüncü bir kişinin korunması gereken menfaatinin, zarar verilen menfaate göre çok daha üstün olması durumudur.

- **Üstün Nitelikli Kamu Yararı**: Toplumun genel çıkarlarının, bireyin özel menfaatinden daha öncelikli kabul edildiği durumlardır.

**Kamusal Yetkinin Kullanılması**

- **Kanunun Verdiği Yetkinin Kullanılması**: Görevli bir memurun veya vatandaşın, kanunla kendisine tanınan bir yetkiyi (Örn: Yakalama yetkisi) sınırlar dahilinde kullanmasıdır.

### Organ ve Doku Nakli

Ticarete konu olmaması ya da kişilik haklarına aykırı olmaması adına birtakım düzenlemeler yapılmıştır.

- Verici ayırt etme gücüne sahip ve 18 yaşında olmalıdır.

- En az iki tanık huzurunda yazılı veya sözlü beyan vermeli ve bu beyan hekim tarafından onaylanmalıdır.

- Verici, yaşamını sonlandıracak bir organ veya doku veremez.

- Alıcı, o organa mutlak surette ihtiyaç duymalıdır, ölüm tehlikesi olmalıdır.

- En az 2 yıl birlikte yaşanılan eşe ya da dördüncü dereceye kadar (dördüncü derece dahil) hısımlara verilebilir.

- Vericinin vazgeçmesi halinde maddi ve manevi tazminat isteminde bulunulamaz.

### Ad/İsim

Kişiyi diğer kişilerden ayıran kelimelerdir: Ön Ad, Soyad, Müstear Ad (Mahlas, Takma Ad), Lakap, Ticari Adlar. Ad ve soyadın devamlılığı kural olandır.

**Adın Değiştirilmesi**

- Haklı sebeplere dayanılarak istenebilir.

- Değiştirilince nüfus siciline kayıt ve ilan olunur.

- Kişisel durumlar değişmez.

- Değişiklikten zarar gören üçüncü bir kişi, 1 yıl içinde kararın kaldırılması için dava açabilir.

**Evlenen Kadının Soyadı**

- 28 Ocak 2024 itibarıyla yürürlüğe giren AYM kararı uyarınca, kadınlar evlendiklerinde kocasının soyadını alma zorunluluğu olmadan yalnızca kendi bekarlık soyadlarını kullanabilirler.

- Bekarlık soyadının sadece eş soyadı önünde kullanılabildiği eski kısıtlama kaldırılarak, soyadı kullanımı konusunda kadın ve erkek arasında tam eşitlik sağlanmıştır.

**Adın Korunması**

- **Adın Tespiti Davası**: Adının kullanılması çekişmeli olan (adının kendisine ait olduğu inkâr edilen veya tartışmalı hale getirilen) kişi, hakkının mahkemece tespit edilmesini isteyebilir.

- **Adın Haksız Kullanımına Son Verilmesi (Men Davası):** Adı haksız olarak başkası tarafından kullanılan kişi, bu kullanıma son verilmesini talep edebilir.

- **Önleme Davası:** Adın haksız kullanılacağına dair kuvvetli bir belirti veya tehlike varsa, bu kullanım başlamadan önce durdurulması için açılır.

- Tazminat Davaları: Adın haksız kullanımı sonucunda bir zarar doğmuşsa ve kullanan taraf kusurluysa:

  - **Maddi Tazminat:** Oluşan somut ekonomik kayıpların giderilmesi için istenir.

  - **Manevi Tazminat**: Haksızlığın niteliği gerektiriyorsa, kişinin duyduğu acı, elem ve kederin hafifletilmesi amacıyla talep edilir.

### Kişisel Durum Sicilleri

Bir kişinin hukuk düzeni için önem arz eden doğum, ölüm, evlilik, soy bağı gibi kişisel durumundaki değişikliklerin resmi olarak kayıt altına alındığı kütüklerdir.

**Doğum Kütüğü**

- Bireyin şahsiyetinin başlangıcını ve soy bağını belgeleyen temel kütüktür.

- Vatandaşlık hakkının kazanılması ve aile kütüğüne tescil için ana dayanaktır. Bildirim süresi yurt içinde 30 gün, yurt dışında 60 gündür.

**Ölüm Kütüğü**

- Kişiliğin sona ermesinin resmi olarak belgelendiği kayıttır.

- Ölüm olayı, 10 gün içinde bildirilmek zorundadır.

**Evlenme Kütüğü**

- İki kişinin kurduğu aile birliğinin tescil edildiği kütüktür.

**Aile Kütüğü**

- Bireylerin kimlik ve ailevi bilgilerinin nüfus kütüğünde bir bütün olarak tutulduğu sistemdir.

**Yer Değiştirme Kütüğü**

- Bireylerin nüfus kayıtlarının bir yerleşim yerinden başka bir yerleşim yerine taşınması durumunda kullanılan kütüktür.

- Kişinin "nüfusa kayıtlı olduğu yer" bilgisinin güncellenmesini sağlar.

**Notlar**

- Doğum ve Ölüm kütüğü birlikte tutulur.

- **Resmi Karine**: Bu siciller devlet memurlarınca tutulduğu için "resmî belge"

### Kişisel Durum Sicillerinin Düzeltilmesi

**İdari İşlem ve Mahkeme Kararıyla Yapılan Değişiklikler**

- **İdari İşlemle Yapılan Değişiklikler**: Kişisel durumlarda sonradan meydana gelen ve ispatı için ayrıca bir mahkeme yargılamasına ihtiyaç duyulmayan değişiklikler, ilgilinin talebi veya yetkili resmi makamın bildirimiyle doğrudan kütüğe işlenir.

  - **Kapsam**: Doğum, ölüm, evlenme, boşanma ilamının bildirimi ve çocuğun tanınması gibi olaylar bu gruptadır.

  - **Yöntem**: Bu işlemler için mahkeme kararı aranmaz; idari bildirim yeterlidir.

- **Mahkeme Kararıyla Yapılan Düzeltmeler**: Kişisel durum sicilindeki temel bilgilerin değiştirilmesi veya mevcut bir kaydın yanlışlığının giderilmesi ancak kesinleşmiş bir yargı kararıyla mümkündür.

  - **Kapsam**: Yaş düzeltme, ad ve soyadı değişikliği, babalık hükmü ve soy bağının reddi gibi durumlar.

  - **Görevli ve Yetkili Mahkeme**: Bu davalar, ilgilinin yerleşim yerindeki Asliye Hukuk Mahkemesinde açılır.

**Devletin Sorumluluğu ve Tazminat Süreci**

Kişisel durum sicillerinin tutulması bir kamu hizmeti olduğundan, bu sürecin hatalı yürütülmesinden doğan zararlardan devlet birincil derecede sorumludur.

- Zararın Tazmini: Sicillerin yanlış veya eksik tutulması nedeniyle kişilerin uğradığı zararlar Devlet tarafından karşılanır.

- Rücu Hakkı: Devlet, ödediği tazminatı, hatada payı olan kusurlu memurdan geri talep eder.

- Dava Yeri: Tazminat ve rücu davaları, sicilin tutulduğu yer mahkemesinde görülür.

- Not: 5490 sayılı Nüfus Hizmetleri Kanunu uyarınca, maddi hatalar (yazım yanlışları gibi) idarece düzeltilebilirken; kişinin kimliğini veya aile bağlarını değiştirecek nitelikteki "düzeltmeler" mutlaka mahkeme kararı gerektirir.

### Cinsiyet Değişikliği

Cinsiyet değiştirme ancak mahkemeden alınacak izinle mümkündür. Mahkemenin izin verebilmesi için bir eğitim ve araştırma hastanesinden alınacak resmi sağlık kurulu raporuyla yukarıdaki şartların belgelenmesi şarttır.

- 18 yaşını doldurmuş olmalı.

- Evli olmamalı.

- Transseksüel bir yapıda olmalı (keyfi olmamalı).

- Ruh ve beden sağlığı için gerekli olmalı

### Yerleşim Yeri

Yerleşim yeri ile ilgili iki temel ilke mevcuttur:

- **Yerleşim Yerinin Zorunluluğu İlkesi**: Herkes mutlaka yerleşim yeri edinmek zorundadır.

- **Yerleşim Yerinin Tekliği İlkesi**: Herkes en fazla bir yeri yerleşim yeri olarak edinebilir.

- **İstisna**: Ticari ve Sınai kuruluşlarda şubeleşme mevcutsa birden fazla yerleşim yeri edinebilir.

Üç yerleşim yeri yöntemi vardır:

- **İradi Yerleşim Yeri**

  - Sürekli kalma niyetiyle oturulan yerdir.

  - Bir yerleşim yerinin değişimi yenisinin edinilmesine bağlıdır (Kesin Karine).

  - Eğitim, sağlık, bakım ya da ceza infaz kurumunda bulunma yeni yerleşim yeri edinme sonucunu doğurmaz.

- **İtibari Yerleşim Yeri (Halen Oturulan Yer)**

  - Önceki yerleşim yeri belli olmayanlar içindir.

  - Örneğin; yabancı bir ülkedeki yerleşim yerini bırakmış olmasına rağmen Türkiye’de henüz bir yerleşim yeri edinmemiş olanlar.

- **Yasal Yerleşim Yeri**

  - Velayet altında bulunan çocuklar için yerleşim yeri anne-babanın yerleşim yeridir.

  - Vesayet altında bulunanlar için yerleşim yeri bağlı oldukları vesayet makamının bulunduğu yerdir.

Tüzel kişilerin yerleşim yeri, kuruluş belgelerinde aksine bir hüküm yoksa işlerinin yönetildiği merkezdir. Şubeler merkezden bağımsız bir yerleşim yeri edinebildiği için tüzel kişilerin birden fazla yerleşim yeri bulunması mümkündür.

### Hısımlık

Bir gerçek kişi ile diğer gerçek kişi arasında kurulan hukuki bağa “hısımlık” denmektedir. İki yolla kurulmaktadır:

**Kan Hısımlığı (Doğal Hısımlık)**

- **Altsoy-Üstsoy (Düz Çizgi) Hısımlığı:**

  - Birbirinden üreyen kişiler arasındaki hısımlıktır.

  - Sizi dünyaya getirenler üst soyunuz (anne, baba, büyükanne, büyükbaba), sizden dünyaya gelenler ise alt soyunuzdur (çocuklar, torunlar).

- **Yansoy Hısımlığı**

  - Birbirinden üremeyip ortak bir kökten gelenler arasındaki hısımlıktır (kardeşler, amca, hala, teyze, dayı ve kuzenler).

- **Derece Hesaplama**: Hısımlık derecesi, hısımları birbirine bağlayan doğum sayısı ile belirlenir.

- **Tam Kan ve Yarım Kan**: Ortak köklerin (anne ve baba) her ikisi de aynıysa "tam kan", sadece biri (yalnızca anne veya yalnızca baba) aynıysa "yarım kan" hısımlığı söz konusudur.

**Kan Dışı Hısımlığı**

- **Kayın Hısımlığı (Sözleşme ile Kurulan)**

  - Evlenme sözleşmesiyle kurulan hısımlıktır.

  - Bir eşin kan hısımları, diğer eşin aynı tür ve dereceden kayın hısmı olur.

    - Örneğin, eşinizin annesi sizin 1. derece üst soy kayın hısmınız olur.

  - Eşlerin kendileri birbirinin hısmı değildir, sadece "eş" statüsündedirler.

  - Eşlerin aileleri (dünürler) arasında hukuki bir hısımlık kurulmaz.

  - **Süreklilik**: Kayın hısımlığı, evlilik sona erse (boşanma veya ölüm) bile hukuken devam eder.

    - Boşanmadan sonra, eski eşinizin ailesinde yeni doğan kişilerle (örneğin eski eşinizin kardeşinin boşanmadan sonra doğan çocuğuyla) aranızda yeni bir kayın hısımlığı kurulmaz.

- **Yapay Hısımlık (Mahkeme Kararı ile Kurulan)**

  - Mahkeme kararıyla, evlat edinme yoluyla kurulan hısımlıktır.

  - Bu bağ sadece evlat edinen ile evlatlık arasında kurulur.

  - Evlatlığın, evlat edinenin diğer kan hısımlarıyla (örneğin evlat edinenin öz çocuğuyla) arasında hukuki bir hısımlık bağı oluşmaz.

    - Eğer mahkeme kararıyla evlatlık ilişkisi iptal edilirse, bu hısımlık da sona erer.

- **Hısımlık Nerede Önemlidir?**

  - **Mirasçılık**: Kimlerin kime mirasçı olacağını belirler.

  - **Evlenme Yasakları**: Belli derecedeki hısımlar arasında evlilik yasaktır.

  - **Yardım Nafakası:** Yardıma muhtaç olan hısımlara karşı nafaka yükümlülüğü doğabilir.

  - **Yargılama Hukuku**: Hakimlerin belli hısımlarının davasına bakamaması veya kişilerin hısımları aleyhine tanıklıktan çekinme hakkı gibi durumlar.

## Tüzel Kişiler

### Tüzel Kişi Kavramı

Tüzel kişiler, hukukun kişilik atfettiği, somut olmayan soyut ve hukuki varlıklardır. İnsan ömrü ve maddi imkanları sınırlı olduğu için, süreklilik gerektiren ve büyük bütçeli amaçları (ticaret, sosyal yardım, eğitim vb.) gerçekleştirmek amacıyla ortaya çıkmışlardır.

**Temel Unsurları:**

- Belirli bir ortak amaç için kurulma

- Kurucularından ayrı mal varlığına sahip olma

- Kurucularından ayrı bir kişiliğe (hak ehliyetine) sahip olma

- Kişi ve mal topluluğu şeklinde örgütlenme

### Tüzel Kişilerin Sınıflandırılması

Tüzel kişiler yapılarına ve tabi oldukları hukuka göre ikiye ayrılır:

- **Bünyelerine Göre**

Bu ayrımda temel kriter, tüzel kişiliğin "kişilerin birleşmesiyle mi" yoksa "bir malın bir amaca özgülenmesiyle mi" oluştuğudur.

- **Kişi Toplulukları:** Bu yapılarda asıl unsur "insan"dır. Belirli bir mal varlığı şartından ziyade, kanunun aradığı asgari sayıdaki kişinin bir araya gelmesi esastır.

  - **Dernekler ve Sendikalar:** Kurulabilmesi için en az 7 gerçek veya tüzel kişinin bir araya gelmesi gerekir.

  - **Siyasi Partiler:** Kurucu sıfatıyla en az 30 gerçek kişinin birleşmesi şarttır.

  - **Meslek Odaları:** Örneğin bir Baro kurmak için o ilde en az 30 avukat, diğer meslek odaları için ise en az 500 esnafın başvurusu gereklidir.

  - **Ticaret Şirketleri (Bazıları):** Kolektif ve Adi Komandit şirketler en az 2 kişi ile kurulur.

  - **Kamu Kurumları:**

    - **Belediyeler**: Bir yerde belediye kurulabilmesi için en az 5.000 nüfus şartı aranır.

    - **Köyler**: En az 150 kişinin ikamet etmesi gerekir.

  - **Devlet**: Ortak bir kültür ve anayasa altında birleşen en büyük kişi topluluğudur.

- **Mal Toplulukları**: Burada kurucu sayısından ziyade, o amacı gerçekleştirmeye yetecek miktarda mal varlığının (sermayenin) özgülenmesi ön plandadır.

  - **Vakıflar**: En az 1 gerçek veya tüzel kişi tarafından, bir malın amaca adanmasıyla kurulur.

  - **Şirketler (Sermaye Odaklı):** Anonim ve Limited şirketler günümüzde tek kişi ile dahi kurulabilir; burada önemli olan kişiden ziyade ortaya konan sermayedir.

  - **Hizmet Yerinden Yönetim Kuruluşları**: TRT (haberleşme), YÖK (eğitim denetimi), Üniversiteler, Karayolları veya Orman Genel Müdürlüğü gibi kurumlar, devletin belli bir hizmet için ayırdığı mal ve personel bütünlüğü ile oluşur. Kanun ile kurulur.

<!-- -->

- **Tabi Oldukları Hukuka Göre**

  - **Kamu Hukuku Tüzel Kişileri**: Kişilerin iradesinden bağımsız olarak, doğrudan bir kanun veya kanunun verdiği yetkiyle bir idari işlem (karar) sonucu kurulurlar.

    - **Kamu İdareleri:**

      - **Devlet**: Anayasa ile kurulur.

      - Belediyeler

      - Köyler

      - İl Özel İdareleri (Büyükşehirlerde kaldırılmıştır).

      - **Kamu Kurumları**: TRT, RTÜK, üniversiteler gibi uzmanlık gerektiren ve kamu gücü kullanan yapılar. Kanun ile kurulur.

  - **Özel Hukuk Tüzel Kişileri**: Tamamen kişilerin kendi hür iradeleri ve beyanlarıyla (sözleşme veya bildirim gibi) oluşurlar.

    - Dernekler

    - Vakıflar

    - Sendikalar

    - Siyasi Partiler

    - Anonim Şirket (A.Ş.)

    - Limited Şirket (Ltd. Şti.)

    - Komandit Şirket

    - Kollektif Şirket

### Tüzel Kişiliğin Kuruluş Anini Belirleyen Sistemler

Bir tüzel kişiliğin kazanılma anı, onun doğum anıdır. Buna göre kanun koyucunun öngördüğü şartların meydana geldiği an, kurulma anıdır.

- **Serbest Kuruluş Sistemi**: Herhangi bir idari otoriteden izin alma şartı yoktur, izin almaksızın kurulur.

  - Türkiye Hukukunda bir örneği yoktur.

- **Bildirim Sistemi**: Serbest kuruluş sistemi gibi önceden izin alma şartı yoktur. Gerekli belgelerin ilgili makama verilmesiyle kişilik kazanılır.

  - **Örnek**: Siyasi Partiler, Dernekler, Sendikalar

- **İzin Sistemi**: Yetkili bir idari makamın izniyle kurulur.

  - **Örnek**: Meslek Odaları

- **Tescil Sistemi**: Kanun koyucunun öngördüğü sicile tescil yapıldığı an kişilik kazanılır.

  - **Örnek**: Vakıflar, Ticaret Şirketleri

### Tüzel Kişiliğin Ehliyetleri

- **Hak Ehliyeti**: Kanuna uygun kurulma anında kazanmaktadır.

- **Fiil Ehliyeti**: Kanunun öngördüğü zorunlu organlarını oluşturdukları anda kazanmaktadırlar.

  - **Dernek**: Genel Kurul, Yönetim Kurulu, Denetim Kurulu

  - **Anonim Şirket**: Genel Kurul, Yönetim Kurulu

  - **Vakıf**: Yönetim Organı

### Tüzel Kişiliğin Sona Ermesi

**Dağılma (İnfisah) Halleri**

- Kendiliğinden sona erme durumudur.

- Amacının gerçekleşmesi

- Amacının gerçekleşmesinin imkânsız olması

- Borç ödemede acze düşmesi

- Sürenin sona ermesi

- 6 ay içinde ilk genel kurul toplantısının yapılamaması

- 3 yılda bir yapılan olağan genel kurul toplantısının iki kere üst üste yapılamaması

- Yönetim kurulu kuramayacak hale gelmesi

- Üye sayısının kanunda öngörülen sayıdan aşağı düşmesi

**Dağıtılma (Fesih) Halleri**

Bir makam ya da kendi yetkili organı tarafından, kararla son verme halidir.

- **Mahkeme Kararıyla**

  - Cumhuriyet Savcısı talebiyle Asli Hukuk Mahkemeleri tarafından

  - Dernekler ve Vakıflar

- **Yetkili Organ Tarafından**

  - Genel Kurul tarafından

  - Yalnızca Dernekler

- **İdari Kararla**

  - İç İşleri Bakanlığı tarafından

  - Sadece Türkiye’de faaliyet yürüten yabancı dernek ve vakıflara özgüdür

  - Yabancı vakıflar izne tabi olduğu için İç İşleri Bakanlığı izni kaldırabilir.

  - Türkiye’de faaliyet yürüten bir dernek ya da vakfı İç İşleri Bakanlığı kapatamaz.

**Tüzel Kişiliğin Sona Ermesinin Sonuçları**

- **Tasfiye Sürecine Girilmesi**

Tüzel kişilik sona erdiğinde (ister kendiliğinden dağılma ister mahkeme/organ kararıyla dağıtılma yoluyla olsun), kişilik bir anda tamamen yok olmaz. Tüzel kişilik, mal varlığının tasfiyesi amacıyla sınırlı olarak devam eder

- **Hak Ehliyetinin Sınırlandırılması**: Sona eren tüzel kişiliğin ehliyeti artık sadece tasfiye amacıyla sınırlıdır. Bu aşamada kuruluş amacına yönelik (örneğin yeni borçlar altına girmek) yeni işlemler yapamaz; sadece mevcut işleri bitirip tasfiyeyi gerçekleştirebilir.

- **Kişiliğin Tamamen Sona Ermesi**: Tüzel kişilik, ancak tasfiye süreci bittikten ve sicilden terkin edildikten (silindikten) sonra hukuken tamamen ortadan kalkar.

<!-- -->

- **Mal Varlığının Tasfiyesi**

Tasfiyenin nasıl yapılacağına dair özel bir kanun hükmü veya kuruluş belgesinde bir düzenleme yoksa, Miras Hukuku’ndaki "terekenin resmi tasfiyesi" hükümleri uygulanır.

- **Borçların Ödenmesi**:

  - Öncelikle tüzel kişiliğin tüm hakları ve malları bir araya getirilir, borçlar kapatılır.

- **Artan Mal Varlığının Durumu:**

  - **Ticaret Şirketlerinde**: Borçlar ödendikten sonra artan mal varlığı ortaklar arasında paylaştırılır.

  - **Dernek ve Vakıflarda (Medeni Hukuk Tüzel Kişilerinde)**: Kalan varlıklar kanunda veya kuruluş belgelerinde (tüzük veya vakıf senedi) belirtilen yere özgülenir

  - Eğer bir düzenleme veya yetkili organ kararı yoksa, mal varlığı Kanunen en yakın amacı güden kamu kurum veya kuruluşuna geçer.

<!-- -->

- **Özel Durum: Hukuka veya Ahlaka Aykırılık**

Eğer bir tüzel kişilik, amacı hukuka veya ahlaka aykırı hale geldiği için mahkeme kararıyla kapatılmışsa; kuruluş belgesindeki hükümlere veya organ kararına bakılmaksızın, kalan mal varlığı doğrudan en yakın amaçlı kamu kurumuna devredilir.

### Dernekler

**Derneklerin Hukuki Yapısı ve Kuruluşu**

- **Temel Özellikler ve Kuruluş Sistemi**

  - **Kuruluş Şartı**: En az 7 gerçek veya tüzel kişi ile kurulur.

  - **Nitelik**: Kişi topluluğudur (Vakıflardan ayrılan en temel farkıdır).

  - **Kuruluş Sistemi**: Bildirim sistemi geçerlidir. Kuruluş bildirimi, yerleşimin bulunduğu yerin en büyük mülki idare amirine yapıldığı anda dernek tüzel kişilik kazanır.

  - **Amaç**: Kazanç paylaşma dışında (kâr amacı gütmeyen), her türlü meşru amaçla kurulabilir.

  - **Tek Amaç İlkesi:** Derneklerde "tek amaç ilkesi" geçerlidir; dernek tüzüğünde belirtilen amaç dışına çıkılamaz.

  - **Ehliyet**: Kurucuların ve üyelerin tam fiil ehliyetine sahip olması asıldır.

- **Çocuk Dernekleri**: Yasal temsilcilerinden (veli/vasi) yazılı izin almak kaydıyla:

  - **Kurucular**: 15-18 yaş arasındaki ayırt etme gücüne sahip küçükler.

  - **Üyeler**: 12-18 yaş arasındaki ayırt etme gücüne sahip küçükler.

- **Yabancılar İçin Dernek Kurma ve Üyelik**

  - **Gerçek Kişiler**: Türkiye'de yerleşme hakkına sahip olan yabancılar dernek kurabilir veya üye olabilirler.

  - **Fahri Üyelik**: Fahri üyelik için yerleşme şartı aranmaz ancak fahri üyelerin oy hakkı yoktur.

  - **Yabancı Dernekler**: Dışişleri Bakanlığının görüşü alınmak suretiyle, İçişleri Bakanlığının izniyle Türkiye'de faaliyette bulunabilir, şube açabilir veya üst kuruluşlara katılabilirler.

- **Üst Kuruluşlar**

  - **Federasyon**: Aynı amacı güden en az 5 derneğin birleşmesiyle oluşur.

  - **Konfederasyon**: En az 3 federasyonun bir araya gelmesiyle kurulur.

**Derneklerde Üyelik**

- **Üyelik İlkeleri ve Ehliyet**

  - **Gönüllülük Esası**: Hiç kimse bir derneğe üye olmaya veya üye kalmaya zorlanamaz. Aynı şekilde dernekler de üye kabulüne zorlanamaz (Anayasal hak).

  - **Üyelik Ehliyeti:** Fiil ehliyetine (ayırt etme gücü, erginlik, kısıtlı olmamak) sahip olan her gerçek kişi ile tüzel kişiler derneklere üye olabilir.

  - **Üyelik Kararı**: Üyelik başvurusu en geç 30 gün içinde yönetim kurulu tarafından karara bağlanır ve sonuç yazıyla bildirilir.

- **Üyeliğin Sona Ermesi:** Üyelik üç farklı şekilde sona erebilir

  - **Kendiliğinden Sona Erme**: Üyelik için kanun veya tüzükte aranan niteliklerin kaybedilmesi (Ölüm, gaiplik, ayırt etme gücünün kaybı vb.).

  - **İstifa (Çıkma):** Her üye, yazılı bildirmek kaydıyla dernekten çıkma hakkına sahiptir. Kimse üye kalmaya zorlanamaz.

  - **Çıkarılma (İhraç):** Tüzükte belirtilen sebeplerle veya "haklı sebep" varsa yönetim/genel kurul kararıyla üyenin ilişiğinin kesilmesidir.

**Üyelerin Hakları ve Borçları**

- **Üyelerin Hakları**

  - **Eşitlik İlkesi**: Dernek üyeleri eşit haklara sahiptir. Tüzükle dil, ırk, din vb. ayrımı yapılamaz.

  - **Oy Hakkı**: Her üyenin genel kurulda bir oy hakkı vardır. Üye, oyunu şahsen kullanmak zorundadır (Vekaleten oy kullanılamaz).

  - **İptal Davası Açma**: Kanuna veya tüzüğe aykırı genel kurul kararlarının iptali için mahkemeye başvurma hakkı vardır.

  - **Hizmetlerden Yararlanma**: Derneğin tesislerinden ve sosyal/mali imkanlarından faydalanma hakkıdır.

- **Üyelerin Borçları**

  - **Ödenti (Aidat) Borcu:** Üyelerin derneğin amaçlarını gerçekleştirmesi için gereken mali yüke katılmasıdır.

  - **Sadakat Borcu:** Üyeler, derneğin amacına uygun davranmak ve amacı zorlaştıran/engelleyen hareketlerden kaçınmakla yükümlüdür.

  - **Çalışmalara Katılma**: Derneğin sosyal ve bilimsel projelerinde yer alma, kurullarda görev alma sorumluluğudur.

**Zorunlu Organlar**

- **Genel Kurul**

  - Derneğin beyni ve asli karar organıdır. Tüm üyelerden oluşur.

  - İlk Genel Kurul Toplantısı 6 ay içinde yapılmalıdır.

  - Olağan Genel Kurul Toplantısı ise 3 yılda bir yapılmalıdır.

  - Üç kez üst üste yapmamak kendiliğinden sona erme sebebidir.

- **Yönetim Kurulu**

  - Yürütme ve temsil organıdır.

  - Genel Kurul tarafından seçilen 5 asil, 5 yedek üyeden oluşur.

- **Denetim Kurulu**

  - Denetim organıdır.

  - Genel Kurul tarafından seçilen 3 asil, 3 yedek üyeden oluşur.

**NOT**: Disiplin kurulu veya istişare kurulu gibi ek organlar kurulabilir. Ancak zorunlu organların (GK, YK, DK) yetkileri bu kurullara devredilemez.

**Toplantı ve Karar Yeter Sayıları**

- **Olağan Kararlar İçin**

  - **Toplantı Yeter Sayısı**

    - **İlk Toplantı**: Üyelerin salt çoğunluğu (yarısından bir fazlası)

    - **İkinci Toplantı**: Çoğunluk aranmaz ancak yönetim ve denetim kurulları üye tam sayısının toplamının iki katından az olamaz.

  - **Karar Yeter Sayısı**: Katılanların salt çoğunluğu

- **Nitelikli Kararlar İçin (Tüzük Değişikliği ve Derneğin Feshi):**

  - **Toplantı Yeter Sayısı**: 1. veya 2. toplantı fark etmeksizin üye tam sayısının 2/3 çoğunluğu aranır.

  - **Karar Yeter Sayısı**: Toplantıya katılanların 2/3 çoğunluğu ile karar alınır.

**Derneğin Sona Ermesi ve Sonuçları**

Bir derneğin sona ermesi, tüzel kişiliğin sona ermesi ile aynı şekilde sona erer. Ek olarak bir dernek sona erdiğinde hemen yok olmaz; tasfiye süreci başlar.

- **Tasfiye Süreci**

  - **Tüzel Kişiliğin Devamı**: Dernek, borçlarını ödemek ve mal varlığını devretmek amacıyla "Tasfiye Halinde" ibaresiyle tüzel kişiliğini bir süre daha korur.

  - **Yeni İşlem Yasağı**: Tasfiye sürecinde dernek yeni borçlar altına giremez, sadece mevcut işleri tasfiye eder.

- **Mal Varlığının Özgülenmesi (Devri):** Derneğin borçları ödendikten sonra kalan para ve mallar şu sırayla devredilir:

  - **Tüzük Hükmü**: Tüzükte mal varlığının nereye devredileceği yazıyorsa oraya devredilir.

  - **Genel Kurul Kararı**: Tüzükte hüküm yoksa Genel Kurul bir karar alarak devredilecek yeri belirler.

  - **Kanuni Zorunluluk (Kritik Nokta):** Eğer tüzükte hüküm yoksa ve Genel Kurul karar alamıyorsa; mal varlığı, sona erme tarihinde derneğin amacına en yakın amacı güden ve o tarihte en fazla üyeye sahip olan derneğe devredilir.

    - **Not:** Mahkeme kararıyla (kanuna/ahlaka aykırılık nedeniyle) kapatılan derneklerde tüzük veya GK kararına bakılmaksızın doğrudan bu 3. madde uygulanır.

    - **Borç Sorumluluğu:** Dernek bir kişi topluluğudur. Dernek borçlarından dolayı sadece derneğin mal varlığı sorumludur. Üyeler, sadece ödemedikleri aidat borçları kadar sorumludurlar; derneğin tüm borçlarından şahsen sorumlu tutulamazlar.

**Kamuya Yararlı Dernekler**

- Özel bir statüdür.

- Cumhurbaşkanlığı tarafından karar verilir.

- Kamuya yararlı bir amaç gütmelidir.

  - Yani yıllık gelirinin yarısını bu amaca özgülemelidir.

- En az 1 yıldır faaliyette olmalıdır.

### Vakıflar

**Temel Özellikler ve Kuruluş**

- **Kişi Unsuru**: En az 1 gerçek veya tüzel kişi tarafından kurulabilirler.

- **Hukuki Niteliği**: Vakıflar bir mal topluluğudur (derneklerin aksine kişi topluluğu değildir).

- **Kuruluş Sistemi:** Tescil sistemi geçerlidir. Vakfın kurulduğu yerdeki Asliye Hukuk Mahkemesi (AHM) nezdinde tutulan vakıf siciline tescil ile tüzel kişilik kazanırlar.

  - Dernekler "İzin/Bildirim" sistemiyle kurulurken, Vakıflar "Tescil" ile kurulur.

- **İlan:** Vakfın kurulduğu Resmî Gazete (RG) ile ilan edilir.

**Amaç ve Ehliyet**

- **Meşruiyet**: Her türlü meşru ve hukuka uygun amaçla kurulabilirler.

- **Çoklu Amaç**: Derneklerden farklı olarak birden fazla amaçla vakıf kurmak mümkündür.

- **Fiil Ehliyeti**: Kurucuların fiil ehliyetine sahip olması şarttır. Yabancılar: Türkiye'de vakıf kurabilmeleri için hukuki ve fiili mütekabiliyet (karşılıklılık) esası aranır.

**Teşkilat Yapısı ve Üyelik**

- **Zorunlu Organ**: Vakıflarda tek zorunlu organ Yönetim Organı’dır (Mütevelli Heyeti’dir).

- **Üyelik**: Vakıflarda kural olarak "üye" olmaz (çünkü mal topluluğudur), ancak vakıf senedinde belirtilmek kaydıyla üyelik sistemi ihdas edilebilir.

- **Denetim**: Vakıfların dış denetimini Vakıflar Genel Müdürlüğü (VGM) yapar.

**Vakıf Mallarının Durumu**

- **Zilyetlik**: Vakıf malları zilyetlik (zamanaşımı) yoluyla kazanılamaz.

**Yeni Vakıf ve Eski Vakıf Ayrımı**

- **Yeni Vakıf**: Türk Medeni Kanunu'na (4721 veya önceki 743 sayılı kanun) göre kurulan vakıflara "Yeni Vakıf" denir.

- **Eski Vakıflar**: Osmanlı döneminden intikal eden veya azınlık cemaatlerine (Rum, Ermeni, Musevi vb.) ait vakıflardır.

- **Mal Varlığının Devri**: Yeni bir vakıf mahkeme kararıyla kapatılırsa mal varlığı Vakıflar Genel Müdürlüğü'ne geçer. Ancak bir azınlık vakfı kapatılırsa mal varlığı o cemaate veya benzer amaçlı bir vakfa intikal edebilir.

**Vakfın Unsurları:** Bir vakfın kurulabilmesi için dört temel unsur gereklidir:

- **Vakfeden (Kurucu):** Fiil ehliyetine sahip gerçek veya tüzel kişi.

- **Amaç**: Kazanç paylaşma amacı gütmeyen, hukuka uygun ve belirli bir amaç.

- **Mal Varlığı (Özgüleme):** Amacı gerçekleştirmeye elverişli taşınır, taşınmaz mal veya haklar (marka, patent vb.).

- **Vakıf Kurma İradesi**: Bu irade iki yolla dışa vurulur:

  - **Resmi Senet (Noter):** Kişi hayattayken notere gidip vakıf senedi düzenletir.

  - **Ölüme Bağlı Tasarruf (Vasiyetname):** Kişi öldükten sonra vakfın kurulmasını isteyebilir. Bunun için ayırt etme gücüne sahip ve 15 yaşını doldurmuş olmak gerekir.

**Sona Erme ve Tasfiye**

- **Dağılma ve Kapatılma**: Amacın gerçekleşmesi veya imkânsız hale gelmesi durumunda kapatılır. Ancak vakıflarda bir genel kurul olmadığı için kendiliğinden dağılamaz, mahkeme yoluyla kapatılır.

- **Mal Varlığının Akıbeti**: Vakıf senedinde hüküm varsa ona uyulur. Hüküm yoksa, derneklerden farklı olarak yönetim kurulu malı istediği yere veremez. En yakın amacı güden vakfa özgülenir, bu da Vakıflar Genel Müdürlüğü görüşü ve mahkeme kararıyla yapılır.

- **Kapatılan Yeni Vakıflar**: Borçların tasfiyesinden arta kalan mal ve haklar Genel Müdürlüğe intikal eder.

**Kamuya Yararlı (Vergi Muafiyeti Tanınan) Vakıflar**

- **Karar Merci**: Cumhurbaşkanı kararıyla (Maliye Bakanlığı görüşüyle) belirlenir.

- **Şartlar**: Amacın kamu yararına olması (eğitim, sağlık vb.), gelirlerin en az üçte ikisinin (%66) bu amaca harcanması ve en az bir yıldır faaliyette olması gerekir.

- **İmtiyazlar:**

  - Vergi muafiyeti kazanırlar

  - İzinsiz yardım toplayabilirler

  - Mallarına karşı işlenen suçlar devlet malına karşı işlenmiş sayılır

  - Ticari işletme işletseler bile "Tacir" sayılmazlar.

  - Mirasçıların çalınan haklarını geri toplarken, hâkim parayı önce herkesten ister; en son ve en zor ihtimalle kamu yararına çalışan vakıfların kapısını çalar.

## Aile Hukuku

### Nişanlanma

**Aile Kavramı ve Kapsamı**

Aile hukuku incelenirken ailenin üç farklı anlamda tanımlandığı belirtilir:

- **En Dar Anlamda Aile**: Sadece karı ve koca arasındaki ilişkidir. Bu tanımda çocuk olması şart değildir; evlenen kişiler doğrudan aileyi meydana getirir.

- **Geniş (Klasik) Anlamda Aile**: Karı, koca ve çocuklardan oluşan yapıdır. Bu yapıya hukukta "velayet ailesi" de denir.

- **En Geniş Anlamda Aile**: Bir ev başkanının otoritesi altında bir arada yaşayan kişilerin (akrabalar, yardımcılar vb.) oluşturduğu topluluktur.

**Nişanlanmanın Tanımı ve Ehliyeti**

Nişanlanma, evlenme vaadiyle kurulan bir sözleşme ilişkisidir. Ehliyet: Fiil ehliyeti olan (ergin, ayırt etme gücüne sahip ve kısıtlı olmayan) herkes nişanlanabilir.

- **Sınırlı Ehliyetsizler (Küçükler ve Kısıtlılar):** Ayırt etme gücüne sahip olan küçükler veya kısıtlılar, nişanlanabilmek için yasal temsilcilerinin (veli veya vasi) rızasını almak zorundadır. Rıza alınmadan yapılan nişanlanma kesin hükümsüzdür.

**Nişanlanmanın Engelleri**

Kanunda nişanlanma engelleri ayrıca sayılmamıştır ancak "evleviyet" (öncelikle) kuralı gereği, evlenmesi yasak olan kişilerin nişanlanması da yasaktır.

- **Örneğin**; aynı cinsiyetten kişiler veya evlenmesi kanunen yasak olan yakın hısımlar arasındaki nişanlanma sözleşmesi hükümsüz kabul edilir.

**Nişanlılığın Sağladığı Haklar ve Yükümlülükler**

Nişanlılık süreci taraflara bazı hukuki imkanlar ve sorumluluklar yükler:

- **Mal Rejimi Sözleşmesi**: Nişanlılar, evlilikten sonra geçerli olacak mal rejimini (mal ayrılığı, mal ortaklığı vb.) henüz nişanlıyken noterde yapabilirler.

- **Tanıklıktan Kaçınma**: Nişanlılar, birbirlerinin davalarında tanıklıktan kaçınma hakkına sahiptir.

- **Yansıyan Zarar (Tazminat):** Nişanlılardan biri haksız bir fiil (örneğin trafik kazası) sonucu ölürse, hayatta kalan nişanlı "destekten yoksun kalma" ve "manevi tazminat" talep edebilir.

- **Sadakat Yükümlülüğü**: Nişanlılar birbirine sadık kalmak zorundadır.

- **Evlenme Yükümlülüğü**: Nişanlanma hukuken evlenme borcu doğurur; ancak bu borç zorla ifa edilemez. Kimse cayma tazminatı veya ceza şartı dava edilemez.

**Nişanlılığın Sona Ermesi**

Nişanlılık şu durumlarla son bulur:

- **Evlenme**: En doğal sona erme sebebidir.

- **İkale (Anlaşarak Bozma):** Tarafların karşılıklı anlaşarak nişanı bitirmesidir.

- **Ölüm veya Gaiplik**: Nişanlılardan birinin ölümü veya hakkında gaiplik kararı verilmesi nişanı bitirir.

- **İmkânsızlık/Engel**: Sonradan ortaya çıkan kesin bir evlenme engeli nişanı hükümsüz kılar.

  - Birinin cinsiyet değiştirmesi

  - Birinin sürekli ayırt etme gücü kaybı

  - Evlenmeye engel akıl hastalığına yakalanması

- **Çifte Nişanlanma**: Bir kişi nişanlıyken başkasıyla nişanlanırsa, hukuk ilk nişanı sona ermiş sayar.

- **İptal (İrade Sakatlıkları):** Hata (yanılma), hile (aldatma) veya tehdit (korkutma) altında nişanlanan taraf, bu durumu öğrendiği tarihten itibaren nişanı iptal edebilir.

**Nişanın Sona Ermesinin Sonuçları**

Nişan evlilik dışı bir sebeple bozulduğunda şu hukuki sonuçlar doğar:

- **Hediyelerin İadesi**

  - Sadece "alışılmışın dışındaki" hediyeler geri istenebilir.

    - **Örneğin**; araba, ev, değerli takılar veya yüklü miktarda altın.

  - Yemek bedeli, sinema bileti veya düşük değerli kıyafetler gibi "alışılmış" hediyeler geri istenemez.

  - **Önemli**: Hediyelerin iadesinde kusura bakılmaz. Nişanı haksız yere bozan taraf bile verdiği alışılmışın dışındaki hediyeleri geri isteyebilir. Hediye yok edilmişse bedeli tazmin edilir.

- **Maddi Tazminat**

  - Dürüstlük kuralı çerçevesinde evlenme amacıyla yapılan masraflar (gelinlik, düğün yeri kaporası, ev eşyası vb.) için istenir.

  - **Şart**: Tazminat isteyen tarafın nişanın bozulmasında kusuru olmamalı veya karşı taraftan daha az kusurlu olmalıdır.

  - Nişanlının yanı sıra, onun anne ve babası (veya onlar gibi davrananlar) da yaptıkları masrafları isteyebilir.

- **Manevi Tazminat**

  - Nişanın bozulması nedeniyle kişilik hakları ağır saldırıya uğrayan ve manevi çöküntü yaşayan taraf talep eder.

  - Bu tazminatı sadece nişanlının kendisi isteyebilir. Anne veya babanın bu gerekçeyle manevi tazminat davası açma hakkı yoktur.

- **Zamanaşımı**

  - Nişanlılığın sona ermesinden doğan tüm dava hakları (hediyeler, maddi ve manevi tazminat), nişanın sona erdiği tarihten itibaren 1 yıllık zamanaşımı süresine tabidir.

### Evliliğin Şartları

**Evlenmenin Tanımı ve Hukuki Niteliği**

Evlilik; farklı cinsiyetten iki kişinin, tam ve sürekli bir hayat ortaklığı kurmak üzere, kanunun öngördüğü özel şekil kurallarına uygun olarak yaptıkları bir aile hukuku sözleşmesidir. Nişanlılıktan en büyük farkı, evlilikle birlikte kişilerin medeni hal statülerinin değişmesidir.

**Evlenmenin Maddi Şartları**

Bu şartlar "evlenme ehliyeti" ve "evlenme engellerinin bulunmaması" olarak ikiye ayrılır.

- **Evlenme Ehliyeti (Kapasite)**

  - **Ayırt Etme Gücü**: Evlenecek kişinin yaptığı işlemin bilincinde olması şarttır. Bu hak şahsa sıkı sıkıya bağlı bir hak olduğundan, yasal temsilci (veli/vasi) aracılığıyla veya vekaletle kullanılamaz; kişi bizzat iradesini açıklamalıdır.

  - **Yaş Şartı:**

    - **Olağan Evlenme Yaşı (17 Yaş):**

      - **Erginse**: Kendisi evlenebilir

      - **Küçükse**: Yasal temsilcinin rızasıyla evlenebilir.

    - **Olağanüstü Evlenme Yaşı (16 Yaş):** Çok önemli ve acil bir durumun varlığı halinde (örneğin gebelik veya ağır bir mağduriyet), mahkeme kararıyla 16 yaşındakilerin evlenmesine izin verilebilir.

  - **Kısıtlılar**: Vesayet altındaki kişiler ancak yasal temsilcilerinin izniyle evlenebilirler.

- **Evlenme Engelleri**: Bunlar kesin olan ve kesin olmayan engeller olarak iki kategoridir.

  - **Kesin Evlenme Engelleri** (Evlilik gerçekleşirse mutlak butlanla iptal edilir):

    - **Akıl Hastalığı**: Evlenmeye engel teşkil edecek derecede bir akıl hastalığı olanlar evlenemez. Bu durum sadece resmi sağlık kurulu raporuyla tespit edilir.

    - **Mevcut Evlilik**: Hukuken sona ermemiş bir evlilik varken ikinci bir evlilik yapılamaz. Türkiye'de tek eşlilik esastır.

    - **Hısımlık (Akrabalık):**

      - Üst soy ile alt soy (anne, baba, büyükanne/dede ile çocuklar ve torunlar) arasında evlilik yasaktır.

      - Kardeşler, amca, hala, dayı ve teyze ile yeğenler arasında evlilik yasaktır.

      - **Kayın Hısımlığı:** Evlilik boşanma veya ölümle sona ermiş olsa bile, bir kişinin eski eşinin alt soyu (önceki evliliğinden olan çocuğu gibi) veya üst soyu (kayınvalidesi/kayınpederi) ile evlenmesi yasaktır.

      - **Evlatlık İlişkisi**: Evlat edinen ile evlatlık ve onların alt soyları/eşleri (üst soy yok) arasında evlilik yapılamaz.

  - **Kesin Olmayan Evlenme Engelleri**: Evlilik gerçekleşirse geçerli kalır ancak usulsüzdür.

    - **Bulaşıcı Hastalıklar**: Cüzzam, frengi gibi belirli hastalıklar (Umumi Hıfzıssıhha Kanunu uyarınca) iyileşene kadar evliliğe engeldir.

      - Ancak AIDS bu listede yer almadığı için hukuken bir engel teşkil etmez.

  - **Bekleme Süresi (İddet Müddeti):** Kadınlar için önceki evliliğin sona ermesinden itibaren başlayan 300 günlük süredir.

    - Amacı nesebin (soy bağının) karışmasını önlemektir.

    - Kadın doğum yaparsa, gebe olmadığını tıbbi raporla ispatlarsa veya boşandığı eşiyle yeniden evlenirse mahkemece bu süre kaldırılabilir.

**Evlenmenin Şekli Şartları**

- **Evlilik Öncesi İşlemler**

  - **Yetkili Memur ve Başvuru**

    - **Yetkili Kişiler**: Belediye Başkanı (veya görevlendirdiği memur), Köy Muhtarı, Müftüler ve yurt dışında Konsoloslardır.

      - Mahalle muhtarlarının nikah kıyma yetkisi yoktur.

    - **Evlenme İzin Belgesi**: Kişiler başvuru yaptıkları yerden aldıkları bu belge ile 6 ay içerisinde Türkiye'nin her yerinde nikah kıydırabilirler.

  - **Evlilik Sırasındaki İşlemler**

    - **Kurucu Unsurlar**: Bir evliliğin hukuken "var" sayılabilmesi (yok hükmünde olmaması) için şu üç temel unsurun bir arada olması gerekir:

      - **Farklı Cinsiyet**: Taraflardan biri erkek, diğeri kadın olmalıdır.

      - **Yetkili Memur**: Nikah mutlaka kanunun yetkilendirdiği bir resmi memur huzurunda yapılmalıdır.

      - **Aynı Anda Sözlü İrade**: Taraflar memur önünde bizzat bulunmalı ve evlenme iradelerini sözlü (veya konuşma engeli varsa anlaşılır işaretlerle) açıklamalıdır.

    - **Diğer Unsurlar**

      - **Tanıklar ve İmzalar**:

        - Nikah esnasında iki tanık bulunması

        - İmzaların atılması

        - **NOT**: Yukarıdaki üç ana unsur sağlandığı sürece, imza eksikliği veya tanık hatası gibi durumlar evliliği geçersiz kılmaz.

### Evliliğin Hükümleri

**Evliliğin Taraflar İçin Doğurduğu Haklar**

Evlilik birliği kurulduğu andan itibaren eşler belirli haklara sahip olur:

- **Ortak Konutun Seçimi**: Eşler oturacakları evi birlikte seçme hakkına sahiptir. Kanun bu yetkiyi tek bir tarafa vermemiştir; anlaşmazlık durumunda hâkime başvurulabilir.

- **Evlilik Birliğini Yönetme**: Evliliğin yönetimi her iki eşe de aittir. Günlük kararlar, ev düzeni ve geleceğe dair planlar ortaklaşa alınır.

- **Birliğin Temsili**: Her iki eş de evlilik birliğini kural olarak tek başına temsil edebilir; dışarıya karşı yapılan hukuki işlemler (alışveriş vb.) bu kapsamdadır.

- **İş ve Meslek Seçimi**: Eşler iş ve meslek seçiminde özgürdürler. Bir eşin çalışması diğerinin rızasına bağlı değildir; ancak seçilen işin ailenin yararına ve huzuruna aykırı olmaması gözetilmelidir.

**Evliliğin Yükümlülükleri**

Evlilik taraflara sadece hak değil, aynı zamanda ciddi sorumluluklar yükler:

- **Birlikte Yaşama**: Evlilik, tam bir hayat ortaklığı olduğu için eşler kural olarak aynı çatı altında yaşamalıdır. Ayrı yaşama ancak istisnai ve haklı durumlarda söz konusu olabilir.

- **Mutluluğu Sağlama**: Eşler, ailenin ve birbirlerinin mutluluğunu sağlamak, huzurlu bir ortam oluşturmak için çaba göstermekle yükümlüdür.

- **Yardım ve Dayanışma**: Ev işlerinden çocuk bakımına, hastalıkta ve sağlıkta her konuda eşlerin birbirine destek olması Medeni Kanun’un bir gereğidir.

- **Çocukların Bakımı ve Eğitimi**: Çocukların bedensel, zihinsel ve ahlaki gelişimi, eğitimi ve korunması eşlerin ortak ve asli sorumluluğudur.

- **Giderlere Katılma**: Eşler, ailenin masraflarına maddi güçleri veya emekleri (ev işi yapmak, çocuk bakmak vb.) oranında katılmak zorundadır.

**Evlilik Birliğinin Temsili**

Temsil yetkisi, ihtiyacın niteliğine göre farklı sonuçlar doğurur:

- **Sürekli İhtiyaçlar:**

  - Kira, mutfak masrafı, faturalar gibi rutin giderler için eşlerden her biri tek başına işlem yapabilir.

  - Bu tür borçlardan her iki eş de "müteselsilen" (tüm mal varlıklarıyla birlikte) sorumludur.

- **Sürekli Olmayan İhtiyaçlar:**

  - Beyaz eşya, mobilya veya araba alımı gibi büyük harcamalarda eşler kural olarak birlikte hareket etmektir.

  - Bir eş diğerinin haberi olmadan bu işlemleri yaparsa borçtan kural olarak sadece kendisi sorumlu olur.

  - Ancak bazı durumlarda bir eşin işlemleri birliği (her ikisinin de sorumlu olması) geçerlidir:

    - Diğer eş ya da hâkim tarafından (haklı sebeplerle) yetkili kılınmışsa

    - Evlilik birliğinin yararı bakımından gecikmesinden bir zarar doğacaksa ve eşin rızası alınmayacak durumdaysa.

**Aile Konutu ve Korunması**

Aile konutu, hukukumuzda özel bir koruma kalkanına sahiptir:

- **Statü Kazanma**: Bir evin aile konutu sayılması için tapuda bir kayıt olması şart değildir; eşlerin orada sürekli yaşaması yeterlidir.

- **Tasarruf Kısıtlaması**: Evin sahibi olan eş (evlilik öncesinde veya sonrasında sahip olmasının önemi yok), diğer eşin yazılı ve açık rızasını almadan evi satamaz, başkasına devredemez veya ev üzerine ipotek koyamaz. Rızasız yapılan işlemler geçersiz sayılabilir.

- **Tapu Şerhi**: Tapuya "aile konutu" şerhi düşülmesi, dışarıdaki üçüncü kişilerin evin durumunu bilmesini sağlar ve iyi niyet iddialarını engeller.

- **Kiralık Konutlarda Durum**: Konut kiralıksa, kiracı olan eş diğerinin rızası olmadan sözleşmeyi feshedemez. Ayrıca kiracı olmayan eş, mülk sahibine bildirim yaparak sözleşmenin resmi tarafı haline gelebilir.

**:::Örnek:**

Bir kişinin bekarken sahip olduğu yan yana iki dairesinden (19 ve 20 numara) biri, evlendikten sonra eşiyle birlikte içinde yaşamaya başlamasıyla kendiliğinden "aile konutu" statüsü kazanır. Bu durumda malik olan eş, boş duran 19 numaralı daireyi kendi malı olduğu için dilediği gibi satabilirken; aile konutu haline gelen 20 numaralı daire üzerinde (tapu kendi adına olsa ve evi evlenmeden önce almış olsa bile) kanuni kısıtlama nedeniyle eşinin açık rızası olmadan satış, devir veya ipotek gibi hiçbir tasarruf işlemi yapamaz. :::

**Evlilik Birliğinin Korunması ve Hâkimin Müdahalesi**

Evlilikte bir sorun oluştuğunda hâkim şu yetkileri kullanabilir:

- **Uyarı ve Uzlaştırma**: Hâkim tarafları hataları konusunda uyarabilir veya aile danışmanı, psikolog gibi uzmanlardan yardım alınmasını önerebilir.

- **Gider Payı Belirleme**: Eğer eşler maddi katkı konusunda anlaşamıyorsa, hâkim kimin ne kadar ödeme yapacağını karara bağlar.

- **Ayrı Yaşama Önlemleri**: Şiddet veya ekonomik tehlike gibi haklı bir sebeple eşler ayrı yaşamaya başlarsa; hâkim çocukların kimde kalacağı ve evin kullanımı gibi konularda geçici önlemler alır.

- **Borçlulara Emir Verme**: Yükümlülüklerini yerine getirmeyen bir eşin maaşının veya kira gelirinin bir kısmının doğrudan diğer eşe ödenmesi için ilgililere talimat verebilir.

- **Tasarruf Yetkisinin Sınırlanması**: Bir eşin ailenin mal varlığını çarçur etme riski varsa, hâkim o eşin malları üzerindeki yetkisini kısıtlayarak diğer eşin rızasına bağlayabilir.

### Mal Rejimleri

**Mal Rejimlerine Genel Bakış**

- **Seçimlik Mal Rejimleri**: Eşlerin kendi aralarında anlaşarak noterde veya evlenme sırasında seçtikleri rejimlerdir.

- **Yasal Mal Rejimi:** Eşlerin herhangi bir seçim yapmadığı durumlarda, kanun gereği tabi oldukları rejimdir. Türkiye'de 1 Ocak 2002'den sonra bu rejim "Edinilmiş Mallara Katılma Rejimi" olarak belirlenmiştir.

**Seçimlik Mal Rejimleri Türleri**

Kanunda eşlerin seçebileceği rejimler sınırlı sayıdadır (Numerus Clausus). Başka bir rejim türü oluşturulamaz:

- **Mal Ayrılığı Rejimi**: Her eşin kendi adına kayıtlı malları tamamen kendine aittir. Evlilik sona erdiğinde herkes kendi malını alır ve diğer eşin bu mallar üzerinde bir hak talebi yoktur.

- **Paylaşmalı Mal Ayrılığı**: Kural olarak mal ayrılığına benzer; ancak "aileye özgülenen" mallar (mobilya, beyaz eşya vb.) üzerinde eşler yarı yarıya paylı mülkiyet sahibidir.

- **Mal Ortaklığı Rejimi**: Eşlerin kişisel malları (miras, manevi tazminat vb.) dışındaki tüm mallar "Ortak Mal" sayılır. Bu mallar üzerinde eşler el birliği ile mülkiyet sahibidir.

**Mal Rejimi Sözleşmesi ve Şartları**

- **Zamanlama**: Nişanlıyken, evlenme sırasında veya evlilik devam ederken her zaman yapılabilir.

- **Şekil Şartı**: Noterde resmi şekilde düzenleme veya onaylama yoluyla ya da evlendirme memuruna yazılı bildirimle yapılır.

- **Ehliyet**: Vesayet altındaki kişiler için mal rejimi sözleşmesi yapılması, vasinin yanı sıra vesayet makamının iznine bağlıdır.

**Olağanüstü Mal Rejimi**

Bazı durumlarda tarafların rızası dışında mahkeme kararıyla geçilen bir rejimdir. Türk hukukunda olağanüstü mal rejimi her zaman "Mal Ayrılığı"dır.

- Geçiş Nedenleri: Eşlerden birinin ayırt etme gücünü kaybetmesi, alacaklıların icra takibi yapması veya eşlerden birinin iflas etmesi (iflasta kendiliğinden dönüşür) gibi haklı sebeplerle bu rejime geçilebilir.

**Zaman Bakımından Uygulama (2002 Ayrımı)**

- **1 Ocak 2002 Öncesi**: Bu tarihten önce evlenenler için o dönemki yasal rejim olan "Mal Ayrılığı" kuralları geçerlidir. O tarihe kadar edinilen mallarda eşlerin karşılıklı hak talebi zordur.

- **1 Ocak 2002 Sonrası**: Bu tarihten sonra edinilen mallar, özel bir sözleşme yoksa otomatik olarak "Edinilmiş Mallara Katılma Rejimi"ne tabi olur.

### Edinilmiş Mallara Katilim (Yasal Mal Rejimi)

**Mal Varlığı Grupları**

Edinilmiş mallara katılma rejiminde eşlerin mal varlığı iki ana başlıkta toplanır. Aksi ispat edilene kadar her eşin malı edinilmiş mal kabul edilir (Edinilmiş Mal Karinesi).

- **Kanun Gereği Kişisel Mallar**

Aşağıdaki değerler, kanun gereği sadece o eşe aittir ve tasfiyeye dahil edilmez:

- **Evlilik Öncesi Mallar**: Eşlerden birinin evlenmeden önce sahip olduğu tüm varlıklar.

- **Kişisel Kullanım Eşyaları**: Sadece bir eşin kullanımına yarayan eşyalar (saat, giysi, bilgisayar vb.).

- **Karşılıksız Kazanımlar**: Miras kalan mallar, bağışlar veya tamamen şansa dayalı kazançlar (piyango, at yarışı).

- **Manevi Tazminat Alacakları**: Kişilik haklarına saldırı nedeniyle alınan tazminatlar.

- **İkame Değerler**: Kişisel bir malın satılmasıyla elde edilen para veya bu parayla alınan yeni mal.

<!-- -->

- **Edinilmiş Mallar**

Eşlerin evlilik birliği süresince emek vererek elde ettikleri değerlerdir:

- **Çalışma Karşılığı Edinilenler**: Maaş, prim, yevmiye vb.

- **Sosyal Güvenlik Ödemeleri**: Emekli maaşı, ikramiyesi, maluliyet maaşı.

- **Çalışma Gücü Kaybı Tazminatları**: İş kazası sonrası ödenen maddi tazminatlar.

- **Kişisel Malların Gelirleri**: Kişisel bir malın (örneğin miras kalan bir evin) evlilik süresince elde edilen kirası veya faizi.

- **Edinilmiş Malların Yerine Geçen Değerler**: Çalışarak alınan parayla alınan araba, altın vb.

**Sözleşme ile Kişisel Mal Kabul Edilebilenler**

Eşler, mal rejimi sözleşmesi yaparak normalde "edinilmiş mal" sayılan şu iki grubu "kişisel mal" olarak kararlaştırabilirler:

- Bir mesleğin icrası veya işletmenin faaliyetinden doğan kazançlar.

- Kişisel malların gelirleri (Kira, faiz vb. gelirlerin tasfiyeye girmemesi istenebilir).

**Rejim Yönetimi ve Mülkiyet Esasları**

- **Ayni Hak Yoktur**: Bir malın "edinilmiş mal" olması, diğer eşin o mal üzerinde mülkiyet ortağı olduğu anlamına gelmez. Mülkiyet kimin adına kayıtlıysa mal onundur.

- **Yönetim ve Tasarruf**: Her eş, kendi malını dilediği gibi satabilir veya bağışlayabilir; diğer eş kural olarak buna müdahale edemez.

- **Paylı Mülkiyet Karinesi**: Hangi eşe ait olduğu ispat edilemeyen mallar üzerinde eşlerin 1/2 oranında paylı mülkiyeti olduğu kabul edilir.

- **Borçlardan Sorumluluk**: Her eş kendi borçlarından tüm mal varlığıyla (hem kişisel hem edinilmiş) sorumludur.

**Mal Rejiminin Sona Ermesi**

Mal rejimi şu anlarda sona erer:

- **Ölüm**: Ölüm anında kendiliğinden.

- **Yeni Rejim Seçimi**: Noterde yeni bir sözleşme yapıldığı an.

- **Boşanma ve İptal**: Mahkeme kararının kesinleşmesiyle; ancak rejim davanın açıldığı tarihten itibaren sona ermiş sayılır.

**Tasfiye Süreci ve Haklar**

- **Adım 1: Malların Ayrıştırılması ve Değer Artış Payı**

  - Eşlerin malları ayrılır. Eğer bir eş, diğerinin malının edinilmesine veya iyileştirilmesine (örn: ev tadilatı) katkı sağlamışsa, bu katkıyı Değer Artış Payı olarak talep eder.

- **Adım 2: Denkleştirme**

  - Bir eşin kişisel borcu edinilmiş maldan ödenmişse veya tam tersi bir durum varsa, mal grupları arasında kaydırma (denkleştirme) yapılır.

- **Adım 3: Eklenecek Değerler**

  - Eşlerden birinin, diğerinin payını azaltmak amacıyla yaptığı şüpheli bağışlar veya son 1 yıl içinde yaptığı olağan dışı hediyeler hesaba geri eklenir.

- **Adım 4: Artık Değerin Bulunması ve Katılma Alacağı**

  - Her eş, diğer eşin Artık Değerinin yarısı (1/2) üzerinde hak sahibidir. Buna Katılma Alacağı denir.

  - **Zamanaşımı:** Mal rejiminin sona ermesinden itibaren 10 yıldır.

  - Artık Değer = (Edinilmiş Mallar + Eklenecek Değerler) - (Edinilmiş Mallara Ait Borçlar)

**Özel Durum: Zina ve Hayata Kast**

Boşanma davası Zina veya Hayata Kast sebeplerinden biriyle açılmış ve bu sebeple boşanmaya karar verilmişse; hâkim, kusurlu eşin katılma alacağı oranını hakkaniyete göre azaltabilir veya tamamen kaldırabilir.
